<!DOCTYPE html>
<html>
<head>
	<meta http-equiv="Content-Type" content="text/html;charset=utf-8"><!--字符集以及头信息-->
</head>
<body>
    <table border="0" cellpadding="0" cellspacing="0" style="text-align:center;">
		<tr>
        <td style="width: 200px;font-family: 楷体;font-size: 20px;"><p><b>关雎</b></p>
            关关雎鸠，在河之洲。<br>窈窕淑女，君子好逑。<br>参差荇菜，左右流之。<br>窈窕淑女，寤寐求之。<br>求之不得，寤寐思服。<br>悠哉悠哉，辗转反侧。<br>
            参差荇菜，左右采之。<br>窈窕淑女，琴瑟友之。<br>参差荇菜，左右芼之。<br>窈窕淑女，钟鼓乐之。</td>			
        <td style="width: 240px;font-family: 楷体;font-size: 20px;"><p><b>蒹葭</b></p>
            蒹葭苍苍，白露为霜。<br>所谓伊人，在水一方。<br>溯洄从之，道阻且长；<br>溯游从之，宛在水中央。<br>蒹葭凄凄，白露未晞。<br>所谓伊人，在水之湄。<br>
            溯洄从之，道阻且跻；<br>溯游从之，宛在水中坻。<br>蒹葭采采，白露未已，<br>所谓伊人，在水之涘。<br>溯洄从之，道阻且右；<br>溯游从之，宛在水中沚。</td>
        <td style="width: 430px;font-family: 楷体;font-size: 20px;"><p><b>氓</b></p>
            氓之蚩蚩，抱布贸丝。匪来贸丝，来即我谋。<br>送子涉淇，至于顿丘。匪我愆期，子无良媒。<br>将子无怒，秋以为期。乘彼垝垣，以望复关。<br>
            不见复关，泣涕涟涟。既见复关，载笑载言。<br>尔卜尔筮，体无咎言。以尔车来，以我贿迁。<br>桑之未落，其叶沃若。于嗟鸠兮，无食桑葚；<br>
            于嗟女兮，无与士耽。士之耽兮，犹可说也；<br>女之耽兮，不可说也。桑之落矣，其黄而陨。<br>自我徂尔，三岁食贫。淇水汤汤，渐车帷裳。<br>
            女也不爽，士贰其行。士也罔极，二三其德。<br>三岁为妇，靡室劳矣；夙兴夜寐，靡有朝矣。<br>言既遂矣，至于暴矣。兄弟不知，咥其笑矣。<br>
            静言思之，躬自悼矣。及尔偕老，老使我怨。<br>淇则有岸，隰则有泮。总角之宴，言笑晏晏。<br>信誓旦旦，不思其反。反是不思，亦已焉哉！</td>
        <td style="width: 430px;font-family: 楷体;font-size: 20px;"><p><b>小雅·采薇</b></p>
            采薇采薇，薇亦作止。曰归曰归，岁亦莫止。<br>靡室靡家，猃狁之故。不遑启居，猃狁之故。<br>采薇采薇，薇亦柔止。曰归曰归，心亦忧止。<br>
            忧心烈烈，载饥载渴。我戍未定，靡使归聘。<br>采薇采薇，薇亦刚止。曰归曰归，岁亦阳止。<br>王事靡盬，不遑启处。忧心孔疚，我行不来。<br>
            彼尔维何，维常之华。彼路斯何，君子之车。<br>戎车既驾，四牡业业。岂敢定居，一月三捷。<br>驾彼四牡，四牡騤騤。君子所依，小人所腓。<br>
            四牡翼翼，象弭鱼服。岂不日戒，猃狁孔棘。<br>昔我往矣，杨柳依依。今我来思，雨雪霏霏。<br>行道迟迟，载渴载饥。我心伤悲，莫知我哀。</td>			
        </tr>
    </table><br><br>
    <table border="0" cellpadding="0" cellspacing="0" style="text-align:center;">
		<tr>
        <td style="width: 200px;font-family: 楷体;font-size: 20px;"><p><b>桃夭</b></p>
            桃之夭夭，灼灼其华。<br>之子于归，宜其室家。<br>桃之夭夭，有蕡其实。<br>之子于归，宜其家室。<br>桃之夭夭，其叶蓁蓁。<br>之子于归，宜其家人。</td>	

        <td style="width: 450px;font-family: 楷体;font-size: 20px;"><p><b>硕鼠</b></p>
            硕鼠硕鼠，无食我黍！三岁贯女，莫我肯顾。<br>
            逝将去女，适彼乐土。乐土乐土，爰得我所？<br>
            硕鼠硕鼠，无食我麦！三岁贯女，莫我肯德。<br>
            逝将去女，适彼乐国。乐国乐国，爰得我直？<br>
            硕鼠硕鼠，无食我苗！三岁贯女，莫我肯劳。<br>
            逝将去女，适彼乐郊。乐郊乐郊，谁之永号？<br>
        </td>
        <td style="text-align:left;width: 600px;font-family: 楷体;font-size: 20px;"><p style="text-align: center;"><b>九歌·湘夫人</b><br>屈原</p>
            &nbsp 帝子降兮北渚，目眇眇兮愁予。袅袅兮秋风，洞庭波兮木叶下。登白薠兮骋望，与佳期兮夕张。鸟何萃兮蘋中，罾何为兮木上。<br>
            沅有茝兮澧有兰，思公子兮未敢言。荒忽兮远望，观流水兮潺湲。麋何食兮庭中？蛟何为兮水裔？朝驰余马兮江皋，夕济兮西澨。
            闻佳人兮召予，将腾驾兮偕逝。筑室兮水中，葺之兮荷盖；荪壁兮紫坛，播芳椒兮成堂；桂栋兮兰橑，辛夷楣兮药房；罔薜荔兮为帷，
            擗蕙櫋兮既张；白玉兮为镇，疏石兰兮为芳；芷葺兮荷屋，缭之兮杜衡。合百草兮实庭，建芳馨兮庑门。女嶷缤兮并迎，灵之来兮如云。<br>
            &nbsp 揖余袂兮江中，遗余褋兮澧浦。搴汀洲兮杜若，将以遗褋兮远者；时不可兮骤得，聊逍遥兮容与！
        </td>
        </tr>
    </table>

</body>
</html>